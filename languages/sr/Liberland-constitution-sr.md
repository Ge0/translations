# Слободна Република Либерланд – нацрт Устава
> Напомена: ово је само нацрт, а не коначна верзија Устава!

> Notice: this is OUTDATED version of Constitution (from web version?), translated 23.4.2015 by Dušan Jovanović.

*Ми, грађани Слободне Републике Либерланд, да би смо успоставили правду, осигурали домаће спокојство, предвидели заједничку одбрану, и осигурали благослов слободе за себе и будуће генерације, одређујемо и успоставиљамо Устав Слободне Републике Либерланд, у даљем тексту "Устав", као свој највиши правни акт, који свој ауторитет црпи само из закона природе и сагласности оних којима се влада. Од сад, Слободном Републиком Либерланд управљаће Јавна управа која ће обављати законодавну, извршну и судску власт ограничену Повељом о правима.*

### Члан I: Државна власт

* **§1.** Свa законодавнa овлашћења Слободне Републике Либерланд биће додељена грађанима Слободне Републике Либерланд, у даљем тексту "грађани", а Скупштина Слободне Републике Либерланд, у даљем тексту "Скупштина", ће их вршити у име грађана.
* **§2.** Скупштину чине двадесет скупштинских представника које бирају грађани на општим изборима сваке четири године.
* **§3.** Ниједан представник Скупштине неће бити на дужности више од осам година.
* **§4.** Скупштина бира канцелара Слободне Републике Либерланд, у даљем тексту "Канцелар", који ће формирати Кабинет Слободне Републике Либерланд, у даљем тексту "Кабинет", већином од најмање једанаест гласова.
* **§5.** Скупштина има моћ да опозове Канцелара заједно са његовим кабинетом изгласавањем акта о неповерењу већином од најмање једанаест гласова, само ако постоји већина за потенцијалног наследника; опозив појединачног члана кабинета обавиће се изгласавањем акта о неповерењу већином од најмање једанаест гласова.
* **§6.** Ако се Канцелар не изабере у складу са процедуром у §4  више од деведесет дана, морају се одржати  општи избори.
* **§7.** Само ће Кабинет моћи  да покрене законодавни поступак.
* **§8.** Предлог закона биће усвојен као закон ако га изгласа већина не мања од седамнаест гласова скупштинских представника и подређен је праву општег вета од стране грађана као што је предвиђено у §13 и §14.
* **§9.** Уставни предлог који предлаже амандман на овај Устав доноси се само  једногласно и подлеже сили општег вета од стране грађана као што је предвиђено у §13 и §14.
* **§10.** Финансијски предлог који садржи одредбе годишњег буџета, једини је извор финансијских одредби за Слободну Републику Либерланд, доноси се са већином не мање од једанаест гласова.
  * **§10(1)** Ниједна одредба годишњег буџета неће омогућити већу потрошњу него што дозвољавају приходи; буџет не може бити у дефициту;
  * **§10(2)** Ниједна одредба годишњег буџета неће омогућити инвестиције намењене подстицању економије и/или повећању запослености или одржавању заспослености, нити за стицање било које имовине од стране било ког огранка Јавне управе за сврхе другачије од оних признатих овим Уставом.
  * **§10(3)** Ниједна одредба годишњег буџета неће обезбедити било који облик директног и/или индиректог избављења полагањем јемства, било ког правног и /или физичког лица;
  * **§10(4)** Ниједна одредба годишњег буџета неће обезбедити финансирање или делимично финансирање било које политичке партије;
  * **§10(5)** Ниједна одредба годишњег буџета неће обезбедити финансирање или делимично финансирање било ког облика здравствених услуга и/или пензионих програма.
* **§11.** Скупштина уређује своје послове, усваја свој пословник, бира своје функционере, укључујући председника Скупштине који ће председавати пословањем Скупштине, већином не мањом од једанаест гласова.
* **§12.** Овлашћења Скупштине биће ограничена искључиво на следеће:
  * **§12(1)** да заштити права људи на своју личност и имовину;
  * **§12(2)** да спроведе финансијско пословање Јавне управе;
  * **§12(3)** да разреже и прикупља порезе, изузев пореза на доходак грађана и /или пореза на добит предузећа, уколико испуњава услове обавезног референдума као што је предвиђено у §15, и то само у циљу једне или више следећих потреба:
    * **§12(3)(а)** да обезбеди заједничку одбрану;
    * **§12(3)(б)** покрије трошкове Јавне управе;
    * **§12(3)(ц)** да одржава унутрашњу безбедност;
    * **§12(3)(г)** да омогући спровођења правде;
    * **§12(3)(е)** да обезбеди и промовише интересе Слободне Републике Либерланд широм света.
  * **§12(4)** да прогласи ратно стање за одбрану искључиво Слободне Републике Либерланд, да склопи мир и да створи и одржава војну силу само у ту сврху;
  * **§12(5)** да успостави милицију ради одржавања унутрашње безбедности;
  * **§12(6)** да додели именовања таквих службеника чије именовање није овде друкчије одређено;
  * **§12(7)** да одржава систем Администрације правде;
  * **§12(8)** да донесе законе који су неопходни за вршење овлашћења која су овим Уставом дата Скупштини,  претходно обезбеђујући да ниједан закон не намеће већа ограничења грађанима него што је неопходно за вршење поменутих овлашћења;
  * **§12(9)** да да свој пристанак за припајање било каквих нових територија Слободној Републици Либерланд.
* **§13.** Сваки предлог закона који усваја Скупштина у складу са овим Уставом, осим предлога Буџета, биће подложан општем праву вета од стране грађана израженом на референдуму.
* **§14.** Референдум предвиђен у §13 ће бити покренут на захтев не мање од 3% од укупног броја грађана, ако се поднесе у року од деведесет дана након што је предлог закона усвојен од стране Скупштине, и сматраће се да је вето стављен на законски предлог, ако већина грађана који учествују на у том референдум гласа "не".
* **§15.** Сваки предлог закона који предлаже опорезивање и/или друге намете сличне порезу подлеже обавезном референдуму који ће се одвијати у року од деведесет дана након  што је предлог закона је усвојен од стране Скупштине, и сматраће се да је вето стављен ако већина грађана који учествују на у том референдум гласа "не".
* **§16.** Сваки референдум у Слободној Републици Либерланд вршиће се на вези  преко интернета.
* **§17.** Сваки предлог закона на који је стављен вето од стране грађана на референдуму ће бити неважећи и неће бити обновљен.
* **§18.** Предлог закона постаје закон Слободне Републике Либерланд, и биће познат као "Акт", након што је прошао у Скупштини, у складу са одредбама овог члана, и ако је прошло 90 дана без референдума одржаног у складу са §13 и §14, или на дан када је предлог закона добио пристанак грађана на референдуму.
* **§19.** Закон Слободне Републике Либерланд ступа на снагу на дан када је потписан од стране председника Скупштине, или , ако то није могуће, од другог вишег службеника Скупштине, што се мора одржати у року од три радна дана након што предлог постане Акт, ако није другачије наведено у самом Закону.

###Члан II: Извршна власт

* **§1.** Извршна власт Слободне Републике Либерланд додељена је Кабинету.
* **§2.** Кабинет ће формирати и председаваће му Канцелар, који је шеф државе.
* **§3.** Канцелар ће, у име Кабинета, једном годишње Скупштину извештавати о стању у Републици, и препоручити јој на разматрање мере које ће Кабинет сматрати неопходним и целисходним, тиме покрећући законодавне процедуре у складу са одредбама члана I.
* **§4.** Овлашћења Канцелара и Кабинета ће бити ограничена искључиво на следеће:
  * **§4(1)** да обављају свакодневне послове државе;
  * **§4(2)** да покрену законодавни поступак, укључујући припрему финансијског предлога закона који садржи годишњи буџет без дефицита буџета;
  * **§4(3)** да буду врховни заповједник војске, када је ратно стање проглашено од стране Скупштине;
  * **§4(5)** да заштите и промовишу интересе Слободне Републике Либерланд широм света;
  * **§4(6)** да склапају уговоре уз сагласност не мање од деветнаест гласова скупштинских представника;
  * **§4(7)** да изврше на најбољи начин законе које доноси Скупштина;
  * **§4(8)** да произведу подзаконске акте у облику Делегираних инструмената у надлежности изричито одобрених им у актима Скупштине.
* **§5.** Кабинет се састоји од следећих само Одељења:
  * **§5(1)** Одељење правде
  * **§5(2)** Одељење унутрашњих послова
  * **§5(3)** Одељење за безбедност
  * **§5(4)** Одељење иностраних послова
  * **§5(5)** Одељење за трезор
* **§6.** Сваким одељењем руководи Секретар за дотично Одељење који ће одговорити Канцелару и Скупштини.
* **§7.** Биће дужност Кабинета да одбије да изврши било какве законе које доноси Скупштина у супротности са Уставом.

###Члан III: Судска власт

* **§1.** Судска власт Слободне Републике Либерланд додељена судовима Слободне Републике Либерланд.
* **§2.** Судови Слободне Републике Либерланд ће се састојати од Грађанског суда, Кривичног суда и Врховног суда Слободне Републике Либерланд, у даљем тексту "Врховни суд".
* **§3.** Судије судова Слободне Републике Либерланд морају бити независни и неће бити смењиви од стране било ког члана на осталих грана Јавне управе; и уређиваће своје послове у оквиру ван-министарског тела.
* **§4.** Врховним судом ће председавати Председник Врховног Суда, а састојаће се од њега и још четири судије названих Судије Врховног суда, које ће бирати Канцелар на доживотне функције, и доносиће одлуке већином гласова.
* **§5.** Врховни суд разматраће жалбе Грађанског суда и Кривичног суда о питању примене материјалног права, где је таква жалба дозвољена од стране Врховног суда.
* **§6.** Кривична дела ће процесуирати Канцеларија јавног тужиоца Слободне Републике Либерланд, на челу са Главним јавног тужиоцем, у име грађана.
* **§7.** Кривична дела ће се судити у Кривичном суду пред већем од три судије са Одбором жирија који дају пресуду 'Крив' или 'Није крив'.
* **§8.** О грађанским кривњама и управним споровима ће се одлучивати у грађанском суду од стране већа од три судије.
* **§9.** Биће дужност судства да оборе као ништаван и незаконит сваки закон закона у супротности са Уставом.

##ПОВЕЉА О ПРАВИМА

Повеља о правима ће чини саставни део Устава и обавезује све гране Јавне управе. Следећа права примењују једнако на све људе без обзира на њихово држављанство, пол, етничку припадност, мишљења, вероисповести, националне припадности, или мирног начина живота.

###ДЕО I: ОПШТЕ ОДРЕДБЕ

* **§1.** Набројавање у овом Уставу одређених права не може се тумачити да тако да оспоре или умање друга права задржан од стране грађана и других становника Слободне Републике Либерланд.
* **§2.** Овлашћења која нису поверена Јавној управи овим Уставом, она неће вршити.
* **§3.** Када је, на незаконит начин прибављен, доказ оцењен као прихватљив на суду, онај ко га је прибавио је биће кривично гоњен.

###ДЕО II: ЗАКОНСКА ОГРАНИЧЕЊА

* **§4.** Неће се усвојити ретроактивни закон.
* **§5.** Неће се усвојити закон који намеће кривицу и казну без суђења.
* **§6.** Ниједан закон неће ограничити или ускратити право сваког човека да поступа како он или она изабере са сопственом личношћу и имовином, све док он или она не омета, силом или преваром, или претњом истим, једнака права других да поступају како желе са својим личностима и имовином.
* **§7.** Ниједан закон ће ограничити или ускратити право лица да располажу сопственим телима, нити се мешати у добровољне консензуалне или уговорне односе међу одраслим особама, или њихово право на формирање заједничких подухвата било које врсте.
* **§8.** Ниједан закон ће погазити приватност мирних лица због неразумних потрага, хапшења, складиштења личних података без сагласности правих власницика, укључујући али не ограничавајући се само на коришћење дигиталних средстава, замрзавање имовине сваког физичког и/или правног лица, на други начин осим у извршењу Налога, и само у мери која је неопходна за постизање циља; неће се издати Налог осим због вероватног разлога,  подржаног одговарајућим редом, и са посебно описаним местима на којима се врши претраживање, и списком лица или ствари које треба задржати или ставити под надзор.
* **§9.** Ниједан закон неће омогућити да приватно власништво буде потпуно или делимично узето за јавну употребу без сагласности власника и међусобно усаглашене накнаде власнику.
* **§10.** Ниједан закон неће установити злочин без жртве и/или злочин са пристанком.
* **§11.** Ниједан закон неће ограничити или ускратити право на слободу удруживања; свако лице може се удружити или сарађивати са било којом другом особом или одбити да се удружи или сарађује са било којом другом особом из било ког разлога, а власник или законити ималац било које покретне или непокретне имовине може искључити или одбити приступ у било којој другој особи.
* **§12.** Ниједан закон неће ускратити или ограничити слободу мисли и осећања, или њиховог мирног изражавања или ширења, као и говора, штампе и других медија, ликовног израза, или религијске праксе; нити ће било који закон потпомагати или ометати неку религију, уметност, културу, научно-истраживачки рад, род или специфичну заједницу.
* **§13.** Ниједан закон неће ограничити право мирног окупљања.
* **§14.** Ниједан закон неће утврдити институцију ропства, војни рок, обавезу или било који други облик присилне службе осим Жирија дужности, у оквиру Слободне Републике Либерланд, или на било ком месту под њеном јурисдикцијом.
* **§15.** Ниједан закон неће ограничити или ометати слободно и мирно кретање лица, робе, капитала или у оквиру или преко граница Слободне Републике Либерланд.
* **§16.** Ниједан закон ће ограничити право сваког лица да користи или издаје било коју робу или артикал као валуту; нити ће се Јавна управа Слободне Републике Либерланд ангажовати у било ком облику монетарног регулисања или емисије.
* **§17.** Ниједан закон неће ускратити право самоодбране од иницијатора агресије, укључујући и агенте Јавне управе који делују незаконито, укључујући и право, да се поседује, производи, продаје и носи оружје.
* **§18.** Ниједан закон неће предложити, пристати на, или затражити припајање Слободне Републике Либерланд, или било којег њеног дела, другој јурисдикцији.
* **§19.** Ниједан закон неће регулисати употребу било које хемијске супсанце, све док њена употреба није дизајнирна тако да намерно повреди било коју особу без његовог или њеног пристанка.
* **§20.** Ниједан закон неће наметнути  никакве обавезе да се похађа и/или стиче било који ниво образовања било којој особи; нити ће било који закон да регулише садржај било којег наставног плана и програма који користи било која школа или универзитет у било којој фази образовања.
* **§21.** Ниједан закон неће успоставити и/или регулисати институцију брака.
* **§22.** Ниједан закон неће обавезивати било коју особу да стекне било који облик осигурања и/или пензионог фонда, нити ће пружити било какакв финансијски подстицај у том погледу.

###ДЕО III: ИНДИВИДУАЛНА ПРАВА

* **§23.** Грађани Слободне Републике Либерланд ће имати приступ информацијама које се односе на било који аспект функционисања било ког органа било које гране Јавне управе који се нису тајни, и никаква информација неће бити третирана као тајна, осим ако је то апсолутно неопходно у сврху националне безбедности.
* **§24.** Неће бити захтевана претерана јемства, ни претеране новчане казне.
* **§25.** Мучење и/или други сурови, необични, или понижавајући поступаци се неће нанети од стране било ког члана било које гране Јавне управе или уз сагласност и /или знање истог; нико не може да буде подвргнут експериментима ма које врсте, без њеног пристанка.
* **§26.** Осуђеним криминалцима се неће ограничити њихова слобода осим онолико колико је потребно за заштиту других, нити ће њихова имовина бити одузета, осим онолико колико је потребно да се направи реституција жртви и/или да се плате трошкови хапшења и суђења.
* **§27.** Нико не може бити осуђен за незаконито откривање тајног податка, ако тај податак доказује или се може разумно веровати да доказује да је било који члан било које гране Јавне управе прекршио, налази се у сукобу са, или намерава да прекрши закон.
* **§28.** Ниједан грађанин не може бити лишен држављанства ни под којим условима, нити се он или она може изручити другој јурисдикцији против његове воље.
* **§29.** Ниједан представник Скупштине неће бити онемогућен да учествује у било ком скупштинском изгласавању на основу тога што је притворен, а пре свог суђења; ниједан судија било ког суда Слободне Републике Либерланд не може бити притворен због сумње да је починио било које кривично дело осим са изричитом сагласношћу Председника Врховног суда, или ако се његова сагласност не може прибавити, било ког другог судије Врховног суда.
* **§30.** У кривичним предметима, оптужени има право на следеће:
  * **§30(1)** на брзо и јавно суђење;
  * **§30(2)** на суђење од стране непристрасног жирија у саставу дванаест грађана;
  * **§30(3)** да буде информисан  о оптужбама;
  * **§30(4)** да се суочи са сведоцима и да се приморају сведоци да се појаве на суду;
  * **§30(5)** на помоћ правног заступника бесплатно где је то могуће;
  * **§30(6)** да се сматра невиним док се не докаже кривица;
  * **§30(7)** да не буде приморан да буде сведок против себе.
* **§31.** Нико не може бити окривљен, осуђен, или затворен без законског поступка.
* **§32.** Лице које је ухапшено, притворено, затворено, суђено, или осуђено било незаконито, било грешком ће добити фер реституцију.
* **§33.** Нико не може бити притворен без суђења на више од двадесет четири сата осим у вршењу Налога, и ниједан налог неће бити издат, осим због вероватног разлога, подржаног одговараћућим редом, и осим уколико је то апсолутно неопходно за заштиту других, и ниједан притвор у вршењу таквог Налога неће бити дужи него што је апсолутно неопходо да се оптужени приведе суђењу.
* **§34.** Ниједна особа неће пре или после суђења бити држана инкомуникадо.
* **§35.** Оптуженом који не говори језик на којем се води кривични поступак биће обезбеђене услуге преводиоца без накнаде.
* **§36.** Нико не може бити предмет суђења за исто дело да се два пута.
